Software CIE – a cosa serve
===========================

Il Software CIE è un software che consente di utilizzare la Carta di
Identità elettronica per l’accesso sicuro in rete ai servizi web erogati
dalle PP.AA. da un PC mediante lo schema di identificazione “Entra con
CIE”, i cui dettagli sono riportati sul sito del Ministero dell’Interno
all’indirizzo:

https://www.cartaidentita.interno.gov.it/identificazione-digitale/entra-con-cie/

L’esempio di utilizzo più frequente è l’accesso ad un servizio di una
P.A. (ad esempio all’area riservata dell’Agenzia delle Entrate) mediante
il browser del computer (Safari, Chrome, Firefox, ecc.) in modo sicuro
per il tramite della CIE: il Software CIE interagisce con il browser per
realizzare, in maniera del tutto sicura e trasparente all’utente, la
comunicazione fra il lettore di smart card e il microprocessore della
CIE.

All’utente è richiesto esclusivamente di inserire la seconda metà del
PIN che ha ricevuto assieme alla busta contenente la CIE per autorizzare
l’utilizzo della chiave crittografica presente all’interno del microchip
della CIE, autorizzazione necessaria a completare il processo di
autenticazione tra il browser e il servizio web.