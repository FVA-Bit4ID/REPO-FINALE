Cambio PIN
==========

Il PIN della CIE può essere modificato per intero (tutte e 8 le cifre)
con un nuovo PIN che il titolare può ricordare più facilmente. Per
cambiare il PIN, appoggiare la CIE sul lettore di smart card, avviare
CIE ID e accedere alla sezione “Cambio PIN”:

|image74|

Figura 73. Cambio del PIN

Inserire tutte e 8 le cifre del PIN attuale della CIE e digitare 2 volte
le 8 cifre del nuovo PIN per evitare che, a causa di errori di
digitazione, il PIN venga impostato ad un valore diverso da quello
desiderato; infine confermare cliccando su “Cambia PIN”.

|image75|

Figura 74. Cambio del PIN

Nel caso in cui la seconda digitazione del PIN non corrisponda alla
prima, l’applicazione si blocca con un avviso all’utente. Se il PIN
iniziale è invece digitato correttamente per due volte, avviene il
cambio e viene mostrata la finestra di conferma seguente.

|image76|

Figura 75. I PIN immessi non corrispondono

Se il PIN iniziale non corrisponde a quello digitato verrà visualizzata
una schermata di errore in cui è specificato il numero di tentativi
rimanenti prima di bloccare il PIN.

| |image77|
| 76. Il PIN è errato

In caso di blocco del PIN è necessario procedere allo sblocco tramite il
PUK. Consultare il paragrafo §9.3 Sblocco per ulteriori dettagli in
merito alla procedura di sblocco PIN.